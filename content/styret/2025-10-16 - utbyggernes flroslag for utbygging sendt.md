+++
date = '2025-10-16'
showDate = '2025-10-16'
draft = false
title = 'Utbyggernes forslag for utbygging av hotelltomta blir nå sendt ut på høring'
image = 'images/blank.png'
showImage = false
+++

Hei alle saman

Utval for plan, bygg og miljø i kommunen vår avgjorde i går med 6 stemmer mot 2 vedtak om at forslaget til utbygging av hotelltomta skal sendast på høyring. Dei sette berre eit nytt krav til utbyggarane - at dei må laga 100 parkeringsplassar i staden for 50 som det er lagt opp til. Kampen mot hotellet er ikkje ferdig med det!

<!--more-->

Synfaringa
Før dei tok denne avgjerda var dei på synfaring i Kolabakkane. Då fekk vi vist og fortald kva dei næraste naboane til hotellet vil få av ulemper om hotellet blir slik utbyggarane vil ha det. Det var tydeleg at det gjorde inntrykk på mange. Men - det tar ofte tid før slikt verkeleg slår inn. Det vi kan håpa på er at det no kanskje blir diskusjon på "kammerset" i Frp og Høgre i Bjørnefjorden. Kjenner de nokre av deira politikarar så minn dei på saka. Fortel dei at "tårnet" til hotellet er som ein høgblokk på 13 etasjer.

Argument
Hovudargumentet dei no bruker er at dette nye forslaget til hotell vil ramma færre. Det har dei jo rett i. Dei som bur bortover mot enden av Kolabakkane vil få færre ulemper enn det først var tale om, mens dei som bur i sirkelen rundt leikeplassen får større ulemper. No gjeld det om at vi står saman og støttar dei som blir råka om hotellet kjem opp.

Kjernen i saka
Kjerna i denne saken er utnyttingsgraden på tomta. Dei vil bygga over 20 000 rutemeter på ei tomt på omlag 3 500 rutemeter.
Det er det same som om dei bygde 7 etasjar på heile tomta. Bygningsmassen blir rett og slett for stor for tomten!
For utbyggarane gjeld det om å ta ut maksimal forteneste på dette prosjektet.

Alt i denne saka tyder på at ein heilt frå starten har tatt sikte på den løysinga som no vert lagt ut på høyring. Det er ofte slik at først finn ein ut kva vi vil ha, deretter finn ein argumenta for det, og til slutt legg ein gjerne ein plan for korleis ein skal få det til. Så også i denne saka - vil eg tru.

Vi i styret vil no lage ein uttale til høyringsrunden. Den vil ta for seg dei formelle sidene i prossen i denne saka, feil og manglar ved prossen og  størrelsen på ulempene som blir påførd nokre av våre medlemmer. Dette blir eit tema på førstkomande styremøte neste onsdag den 22. Vi tar gjerne i mot innspel til høyringsuttalen. De kan sjølvsagt også sende inn uttaler sjølve.

Til slutt vil vi ynskje alle fine dagar framover. Håpar helga som kjem vert fin også.

Beste helsing Knut N