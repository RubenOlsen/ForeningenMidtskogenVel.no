+++
date = '2025-06-19'
showDate = '2025-06-19'
draft = false
title = 'Referat frå styremøte torsdag den 19. juni 2025'
showImage = false
+++

I tråd med møteplan vart det halde styremøte torsdag den 19. juni kl 18  hos René i Kolabakkane 5c. På møtet handsama ein desse sakane og gjorde slike vedtak:


<!--more-->

## Sak 51/25	Godkjenning av referat frå siste styremøtet 2. juni 2025

vedtak: Referatet vert godkjent


## Sak 52/25	Oppretting av gruppe mot hotellplanane på Facebook

vedtak: Styreleiar tar utgongspunkt i den gruppa han alt har opprette på Messenger for å sjå om dette kan brukast til samtale/diskusjon i medlemsflokken. Ein ser også nærare på korleis ein kan setta opp ein ålmenn diskusjon på Facebook. Til dette må vi ha hjelp av andre slik som «Folkeaksjonen mot bru over Bjørnefjorden».


## Sak 53/25	Informasjon og innsamling av underskrifter mot «Høghotellet» under
Markandsdagane og Bondens dag,

Overskriften på informasjonstavla vår under Marknadsdagane skal vera: « Høgda må ned» med undertekst: Om du er einig – skriv under på det.

I den generelle argumentasjonen vår legg vi vekt på.

-	Kvifor skal det vera andre regler for hotellet enn dei som gjeld på Osøyro?
-	Kan det vera rett å øydelegga bumiljøet for mange på Nedre Moberg
-	Vil vi ha ein strandstad eller ein by på Osøyro?
-	Kva med Kulturskulen?
-	Kva med parkeringssituasjonen på Osøyro?
-	Kven skal betala for parkeringshus?
-	Korleis blir kulturtilbodet i Oseana når det sikkert skal drivast av hotellleiinga til eit femstjernars hotell? Blir det mykje barne- og ungdomsultur av det?

Vi vil under vår argumentasjon vera klår på at vi som foreining berre har eit mål – å få ned høgda på bygget. Dei andre spørsmåla kan det vera ymse syn på blant medlema våre.



## Sak 54/25	Planar for friområdet – idemyldring

vedtak: Styret i FMV vil kjøpa leikeapparat frå Holdhus skule om desse holder mål, er godkjende og prisen er høveleg. Dei vil då bli montert på leikeplassen i løpet av sumaren. Styreleiar lagar utkast til ein generell søknad om pengestøtte som kan gå til bankar, stiftingar og andre som støtter arbeid for born og unge. Ein vil også be om fleire forlag til namn på friområdet før ein tar stilling i dette spørsmålet.
Styret ynskjer at den gamle karusellen skal restaurerast slik at den kan bli tatt i bruk på nytt og vil høyre med Spilde-Vedøy i nr 11 om dei kan ta på seg dette.  Ein ynskjer ikkje vanleg trampoline som tilbod på friområdet og vil også at furua ved innkjørsla til nr 11 skal stå.
Styret tek elles saksutgreiinga til etterretning.


## Sak 55/25	Registrering i Frivillegheitsregisteret

vedtak: Styret tek orienteringa til etterretning.


## Sak 56/25	St. Hansfeiring

vedtak: Ein inviterar til «sumarfest» komande laurdag kl 18 med grilling og. Dei som ynskjer seg vin til maten vert beden om å ha denne på termos. Dette av hensyn til borna.


## Sak 57/25	Honorar for bileta av før og etter høghotell

vedtak: Styret er særs takksam for det gode arbeidet Eirik Klyve Olsen har med å illustrera korleis høghotellet vi sjå ut. Han får eit honorar på kr 1000.


## Sak 58/25	 Sumarfullmaktar og dato for første styremøte etter sumaren

vedtak: Første styremøte etter ferien blir onsdag den 20. august hos Truda. Må ein ta viktige avgjerder i sumar samråd styreleiar seg med styret gjennom Messenger om det er mogleg.


## Sak 59/25	Anna

a)	Forslag sumarbrev til kommunestyret

vedtak: Forslaget vert godkjend

b)	Synfaring av leikeapparat på Holdus

vedtak: Truda og Knut reiser dit over helgen for å sjå om dette kan brukast.

I forkant av møtet gav Anne Marie Bø oss informasjon til arbeidet mot høghotellet.
Det er laga notat om dette. Sjølve møtet tok til 18.10 og vart avslutta kl 19.40.
Som vanleg var det stemning og fin traktering.



Os den 9. juni 2025		Knut Natvik (skrivar)
					   	 




