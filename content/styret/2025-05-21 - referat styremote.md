+++
date = '2025-05-21'
showDate = '2025-05-21'
draft = false
title = 'Referat frå  styremøte onsdag den 21. mai 2025'
showImage = false
+++

I tråd med møteplanen vart det halde styremøte onsdag den 21 mai kl 18 hos Laila i Kolabakkane 11. Før møtet var det ein synfaring på friområdet. På møtet gjorde ein desse
vedtaka:



<!--more-->

## Sak 42/25	Godkjenning av referat frå siste styremøtet 23. april 2025

Vedtak: Referatet vert godkjent


## Sak 43/25	Stoda for opprustinga av friområdet

Vedtak: Styret godkjenner pengebruken til opprusting av friområdet slikt det er lagd fram i denne saka. Innkjøpet av ein brukt vegbom vert også godkjend. Laila får løyve til å kjøpa inn duk til bakken på leikeplassen.


## Sak 44/25	Dugnad

Vedtak: Styreleiar kallar inn til dugnad førstkomande fredag den 23 kl 16 og laurdag den 24. mai kl 11. Fredag vert det beisa og laurdagen går til arbeidet med drenering og førebuing av bøane til såing. Ballveggen, postkassehuset og benkane vert beisa med brunsvart beis som styreleiar held. Styreleiar skaffar elles det som trengs, penslar, iskrem og liknande.


## Sak 45/25	Orientering om arbeidet med å finansiera utgiftene til arbeidet mot
Høghotellet.

Vedtak: Styret seier seg glade for at det no er 11 stk som har underteikna avtalen om finansiering av arbeidet mot Høghotellet. Ein tek elles orienteringa til etterretning.


## Sak 46/25	Anna

### a)	Feiring av St. Hans

Vedtak: Det blir invitert til feiring av St Hans om veret vert lageleg. Då vert teltet sett opp, grillen tatt fram og det vert fotballkamp. Ein vil ogå prøve å stella i stand anna moro for born og vaksne.

### b)	Protokollen frå møtet den 24. april med ABO og tiltakshavarane for Høghotellet.

Vedtak: Styret seier seg lei for at partane ikkje vart samde om ein felles protokoll frå møtet.
Styret kan berre konstantera at motparten i denne saka ikkje har vilje til å gå lengre enn det lova krevar når det gjeld konsekvensutgreiing av dei store ulempene som prosjektet vil føre til for nabolaget på Moberg. Dei står heller ikkje ved lovnaden om ein 3D-presentasjonen av dei bygningane som er aktuelle. Dette til tross for at det munnleg vart lova meir på møtet.

#### Konklusjon
Tiltakshavarane Krohnås Eigedom og Lab, og dei som står bak desse, vil kort sagt ikkje gjere meir enn det dei må. Slik styret oppfatter det hadde motparten ikkje annna mål med møtet enn å roa styret i FMV ned slik at det vert minst mogleg støy om saka.

#### Saka i perspektiv
Styrtet meiner dei ser ein klår linje i denne saka heilt frå ho starta. Målet for utbyggarane har frå første stund vore den høgbygning ein noe ser klåre konturar av. For å få dette til har dei fått politikarane i Bjørnefjorden kommune til å halde «Hotelletomta» utenfor reglane for høgde i Områdeplanen for Osøyro. Så introduserte dei høgda dei ynskjer i etappar, først 30 meter, så 35 meter sist (så langt) 38 m.

Styret opplever også at tiltakshavarane ikkje tar ansvar sjølve. Dei seiar det er politikarane og dei som skal drive hotellet som har bedt dei stadig auke høgda. Dei nærast seier dei må sjølv om dei ikkje vil!

I tillegg held dei korta tett inntil seg og fortel særs lite om forslaget som kjem. De seier dei er knapt komne meir enn to etasjer opp sjølve om prosjektet skal presenterast om nokre månader. Det har vi lita tru på!

Det var god stemning på møtet som var slutt kl 19.30


Os den 21. mai 2025

Knut Natvik (skrivar)
					
