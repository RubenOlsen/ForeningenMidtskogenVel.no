+++
date = '2025-11-01T17:56:20+01:00'
draft = false
title = 'Vedtekter Foreningen Midtskogen vel'
image = 'images/vedtekter.png'
+++

Følgende vedtekter er vedtatt på stiftelsesmøtet 26. januar 2025.

<!--more-->

### **§1— Navn**

Foreningens navn er Foreningen Midtskogen vel

### **§2— Adresse**

Foreningen skal ha  postboksadresse  5200 Os.


### **§3 — Formål**

Foreningen Midtskogen vel har som formål å ta vare på og utvikle fellesarealene i området Midtskogen, Kolabakkane og Laksavegen i Bjørnefjorden kommune.
I tillegg til dette skal foreningen arbeide for å ivareta medlemmenes felles interesser i forhold til Bjørnefjorden kommune og utbyggere i nærområdet som ønsker å fremme byggeplaner som har negativ innvirkning for medlemmene.
Foreningen skal også arbeide for å skape trivsel, godt inkluderende miljø og trygghet i området.

### **§4 — Styre**

Foreningens styre består av styrets leder, 2 styremedlemmer og 1 varamedlem. Styrets leder velges for 2 år og styremedlemmene for 4 år.  1 styremedlemmer er på valg ved hvert. årsmøte.  Styret skal ha nestleder, sekretær og kasserer og konstituere seg selv. Varamedlemmet velges for 2 år, innkalles til alle styremøter og deltar i det løpende arbeidet.
Det skal avholdes minst 2 styremøter pr år. Referatene skal være tilgjengelige for alle medlemmer.

### **§5 — Styrets disposisjonsrett**

Styret har disposisjonsrett over foreningens midler til alminnelige administrative formål og rett til å bevilge beløp til gjennomføring av vedtak fra årsmøtet. Alle utbetalinger skal attesteres av leder og et styremedlem før utbetaling.

### **§6 — Valgkommité**

Valgkomiteen består av 2 medlemmer. Valgperioden er 4 år og ett medlem er på valg hvert 2. år. Det velges en vararepresentant hvert 2. år.
Normalt blir den som sitter i komiteen på fjerde året, leder av valgkomiteen.

### **§7 — Revisor**

Årsmøtet velger en eller flere revisorer.

### **§8 — Godtgjøring**

Det skal ikke utbetales godtgjøring til foreningens medlemmer. Dette er ikke til hinder for utbetalinger som skal dekke faktiske utgifter medlemmene har. Vedtak om slike utbetalinger skal fremgå av referat.

### §9 — Årsmøte

Årsmøtet avholdes hvert år i februar eller mars.
Følgende saker behandles:
-	Innkalling og saksliste godkjennes
-	Møteleder velges
-	Referent velges
-	Det velges to representanter til å signere referatet
-	Styret legger fram sin årsmelding
-	Styret legger fram revidert regnskap for siste kalenderår
-	Styret kan legge fram budsjett for inneværende kalenderår
-	Styret kan legge fram planer for inneværende kalenderår
-	Kontingenten for neste periode fastsettes
-	Innkomne saker behandles.
-	Valg gjennomføres



Innkomne saker må være diskutert på siste medlemsmøte før årsmøte. Teksten i eventuelle vedtak skal være fremlagt på siste medlemsmøte. Referat med foreslått tekst skal være tilgjengelig for medlemmene minimum to uker før årsmøte.
Dersom to eller flere medlemmer ønsker hemmelig valg, så skal valget være hemmelig.
Det skal velges representanter til styret, revisor og medlem pluss en vararepresentant til valgkomitéen.
Innkallingsfristen er minst 14 dager.

**§10 — Ekstraordinært årsmøte**

Ekstraordinært årsmøte skal avholdes når styret eller minst 10 medlemmer ønsker dette.
Medlemmer som ønsker ekstraordinært årsmøte, må sende kravet skriftlig til styret. Skrivet må inneholde opplysninger om hvilken sak/hvilke saker som skal behandles.
Innkalling og avvikling følger samme prosedyre som ved ordinært årsmøte.

### **§11 — Grupper og komitéer**

Årsmøte, styre og medlemsmøte kan opprette komitéer og arbeidsgrupper. Medlemmene i komitéen skal velges eller godkjennes av den enhet som opprettet komitéen/arbeidsgruppen. En komité kan endres av overordnet organ.
Når det opprettes en komité/arbeidsgruppe skal gruppen få et navn, et formål og det skal framgå hvilke personer som leder gruppen.

### **§12 — Medlemmer**

Alle personer med bostedsadresse i Midtskogveien, Kolabakkene og Laksavegen  i Bjørnefjorden kommune og er over 10 år, kan bli medlem i Foreningen Midtskogen vel.

### **§13 — Medlemmers plikter**

Medlemmer plikter å betale årlig kontingent og ellers overholde foreningens vedtekter. Alle medlemmer er valgbare til styret. Medlemmer som har sittet i styret i 2 år kan be seg fritatt de neste 10 år.

### **§14 — Vedtektsendringer**

Årsmøtet kan endre vedtektene med 2/3 flertall av de fremmøtte stemmer.
Forslag til vedtektsendringer må være diskutert på siste medlemsmøte før årsmøte. Teksten i eventuelle vedtak skal være fremlagt på siste medlemsmøte. Referat med foreslått tekst skal være tilgjengelig for medlemmene minimum to uker før årsmøte.
Dersom to eller flere medlemmer ønsker hemmelig avstemming så skal avstemmingen være hemmelig.

### **§15 — Eierforhold**

Foreningen er selveiende og er en frittstående juridisk person med upersonlig og begrenset ansvar for gjeld.

### **§16 — Oppløsning**

Foreningen kan besluttes oppløst med 3/4 flertall av de frammøtte på to på hverandre følgende generalforsamlinger med minst ½ års mellomrom. Innkalling sendes med 1 måneds varsel som brev til hvert enkelt medlem. Dersom oppløsning vedtas, skal foreningens netto formue etter dekning av gjeld, benyttes til å tilgodese foreningens formål eller beslektet formål etter årsmøtets nærmere bestemmelse.

