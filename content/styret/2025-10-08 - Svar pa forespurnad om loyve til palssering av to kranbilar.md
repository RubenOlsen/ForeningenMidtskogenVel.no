+++
date = '2025-10-08'
showDate = '2025-10-08'
draft = false
title = '52/505, Svar på førespurnad om løyve til plassering av to kranbilar'
showImage = false
+++

[Last ned selve dokumentet](/info/2025-10-08-Svar-fra-kommune-tillatelse-til-a-bruke-hotelltomten.pdf)

**Svar fra Bjørnefjorden kommune, Plan- bygg- og miljøavdelinga, mottatt 8.10.2025:**


### Innhold i brevet:

Viser til e-post den 16.9.2025 og purring på svar på SMS, med førespurnad om samtykke til
å parkere to kranbilar på hotelltomta ved Oseana, for å henge opp eit segl som skal vis kor
høgt og breitt planlagt hotell på tomta vil bli.

<!--more-->

Det er kommunen som pr. i dag er eigar av arealet, og som eventuelt kan gje eit slikt
samtykke. Parkeringa blir handtert av VestPark etter avtale med kommunen.

I tillegg til å være grunneigar så er kommunen også planmynde, og sidan førespurnaden er
knytt til pågåande planprosess for detaljregulering av hotelltomta må førespurnaden i første
rekke vurderast opp mot denne prosessen.

Plan- bygg- og miljøutvalet gjennomfører synfaring i plan- og byggesaker når dei ser behov
for det, og aktuelle naboar og utbyggar blir varsla og får høve til å delta. I dei fleste sakene
blir synfaringane gjennomført ved at utvalet er på staden og blir vist plassering mm, men av
og til får ein også markert konkret plassering i horisontalplanet og visualisering av høgder.

Dersom ein på synfaring skal synleggjere plantiltaket med plassering i horisontalplanet og
med høgder, er det forslagsstillar med hjelp frå sine fagfolk som får det praktiske ansvaret for
å gjennomføre dette på riktig måte.

Ved at alle partar er til stade sikrar ein tillit til at medlemmene i utvalet har fått riktig
informasjon, og ein får fram om der er usemje om synleggjeringa viser riktig konsekvens av
planforslaget.

Til orientering så har Plan- bygg- og miljøutvalet som ledd i førebuing til møtet den 15.
oktober beslutta at utvalet skal gjennomføre synfaring i reguleringssaka for hotelltomta i
forkant av møtet same dag, og naboar vil bli varsla om dette i løpet av kort tid.

Kommunen ser det som uheldig dersom naboar skal synleggjere konsekvensane ved
plassering og høgder utan at det er knytt til formell synfaring og behandling av saka i plan-
bygg- og miljøutvalet.

Dette både fordi ikkje alle partar er til stade samtidig og fordi det kan oppstå uvisse eller
usemje om synleggjeringa er riktig i høve plassering og høgder.


Ut frå forvaltningsrettslege prinsipp om forsvarleg saksbehandling og kontradiksjon, dvs.
partar sin rett til å imøtegå andre partar sine innspel, vil Bjørnafjorden kommune som
grunneigar ikkje gje Foreningen Midtskogen vel løyve til bruk av hotelltomta for plassering av
kranbilar med segl for å visualisere høgder planlagt hotell på tomta.

Med vennleg helsing

Eystein Johannes Venneslan Elisabeth Totland
Kommunalsjef Rådgjevar