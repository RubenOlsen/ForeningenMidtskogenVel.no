+++
date = '2025-05-18'
showDate = '2025-05-18'
draft = false
title = 'Pressemelding - Ofrar politikarane kuturskulen for eit femstjerners hotell'
showImage = false
+++


Då Oseana opna 17. juni i 2011,  fekk kulturskulen i Os endeleg gode, tidsriktige lokal i eit flott, nybygd kulturhus finansiert av Grieg Foundation og Os kommune. Bygda fekk noko å vera stolte av, vi vart inspirerte. No er vi mest deprimerte!

<!--more-->

## Blir øvingslokalane til Kulturskulen borte?
Så langt vi kan skjøna av det som så langt har vorte sagt og vist av flotte teikningar av kor storflott det blir med eit hotell som fer til himmels – så blir det ikkje øvingslokaler for kulturskulen lengre i Oseana. Det einaste måtte vera at Vargasalen enno kanskje kan brukast til danseøvingar. Resten vert borte - trur vi. Blir verkeleg øvingslokalane til kulturskulen borte? I så fall finn ein nok andre lokaler til Kulturskulen - det må dei for kulturskulen er lovpålagt - noko som vi trur Frp synes er ille.
I partiprogrammet deira i Bjørnefjorden frå siste kommuneval så finn du ikkje kulturskulen nemnt med eit einaste ord enda der er rundt 450 elevar i denne skulen. Oseana er memnt ein gong. I  partiprogrammet deira står det at dei går inn for seniortreff i Oseana. Alt kulturarbeid ser det ut til skal drivast av frivillege lag og organisasjonar. Budsjettet til kulturskulen vart også redusert monaleg frå 2024 til 2025.

I Os høgre sitt program står det under overskriften «Kultur, idrett og friluftsliv»
-	Sikra forsvarlege overføringar til Oseana KF slik at kulturhuset framleis skal vera ein møteplass med eit variert kulturtilbod.
-	Utvikla kulturskuletilbodet med ulike former for kulturell utfalding.

Det høyres noko betre ut enn at Oseana kan brukast av eldre! Så får vi sjå kva Høgre meiner med dette når byggeplanane for storhotellet skal handsamast. Det står ikkje et ord om at Kulturskulen skal få vera der.

## Framtida for Oseana dreier seg om pengar
Men kva er igjen av kultur om Oseana vert eit vedheng til Storhotellet? Då vert det kun kommersiell kultur til nytte for dei som driv hotellet og dei som eig hotellet. Dette handlar først og framst om næring og pengar – ikkje om samfunnsinteressar.
Politikarne i Frp og Høgre argumentera med positive effekter for Oseana om kulturhuset vert ein del av storhotellet. Den er drøy! Det blir i hvert fall mindre kultur der for born og ungdom, om dette skjer. Grunnen til at dei bruker dette som argument er sjølvsagt at det då  ser ut som at dette er til det beste for samfunnet. Då kan dei forsvare at storhotellet øydelegg bumiljøet for dei som bur bakom hotellet. Det er ikkje sant at dette hotellet er til beste for osbygda. Det er næringsinteresser som vinn på dette, ikkje samfunnet.

For dei av oss som bur rett bakom Hotelltomta dreier det seg ikkje om ein interessekonflikt.

For oss dreier det seg om retten til eit leveleg bumiljø. Heldigvis finnes det lov som verner oss mot slike inngrep. Landet vårt har underteikna Den Europeiske menneskerettskonvensjonen som også omhandler dette temaet.

Beste helsing styret i Foreninga Midtskogen vel,  FMV, orgnr 935 087 279
