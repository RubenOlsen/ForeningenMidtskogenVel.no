+++
date = '2025-01-30'
showDate = '2025-01-30'
draft = false
title = 'Referat frå styremøte onsdag 30. januar 2025'
showImage = false
+++



På første styremøte i Foreininga Midtskogen vel (FMV) diskuterte styret desse sakene og gjorde slike vedtak:

<!--more-->

## Sak 01/25	Konstituering med fordeling av oppgåver og verv.

Vedtak

Truda Lunde vart nestleiar, Laila Moberg sekretær, Knut Natvik kasserar og René Førde Bernsen vart prosjektleiar for friområdet i Kolabakkane.

## Sak 02/25 Møteplan

Vedtak: Dei to neste styremøta vert hos Laila onsdag den 12. februar og hos René onsdag den 5. mars. Møtetidspunktet er kl 18.

## Sak 03/25 	Pressemelding

Vedtak: Styret godkjenner forslaget til pressemelding med dei endringar og tillegg ein vart einege om, mellom anna at ein vil at max bygghøgde på Hotelltomta skal vera den same som på Osøyro elles. Pressemelding vert send til: Nytt i Os, Midtsiden, Os og Fusaposte, BT, BA, NRK-Hordaland og TV2.

## Sak 04/25	Målform

Vedtak
FMV skal heretter nytta nynorsk som målform så langt det let seg gjera.

## Sak 06/25	Engasjering av advokat

Vedtak: Styret hyrer Chriss Bjorøy som advokat for foreininga. Kvart einskild prosjekt han blir engasjert i må godkjennast av styret. Større prosjekt må drøftast på førehand med medlemane i velet.

## Sak 07/25	Finansiering av advokatutgifter framover

Vedtak: Ein må så fort som råd laga eit førebels budsjett der kampen mot hotellet blir eit eige sjølvfinansierande prosjekt som kan dekka advokatkostnadane til dette arbeidet. Opprusting av leikeplassen i Kolabakkane må finansierast med tilskot frå Bjørnefjorden kommune og veldedige organisasjonar. Advokatutgifter til å sikra våre rettar i friområdet må inngå i det ordinære budsjettet der arbeidet med friområde også vert eit prosjekt. Det er aktuelt å be alle medlemane om tilskot til dette arbeidet.
Forslag til førebels budsjett ligg ved dette referatet.

## Sak 08/25	Strategi for arbeidet mot hotellet
Vedtak: Styret tar utgreiinga til etterretning. I tillegg til dei rettslege og politiske sidene med dette arbeidet, må ein også ta tak i dei emosjonelle sidene som vi ser.

## Sak 09/25 Strategiar for mediearbeidet framover

Vedtak: Styret i FMV vil ikkje favorisera einskilde mediekanalar, men i hovedsak koma med sine synspunkt ved bruk av pressemeldingar og oppføljing av desse. Det vert satsa på å presentera eit standpunkt/synspunkt om gongen. Vidare vil ein fordela desse initiativa frå oss over tid slik at vi ikkje brenn alt krutet på ein gong. Aktuelle tema framover er:

1.	Våre rettar i friområdet
2.   Retten til eit leveleg bumiljø
3.	Kva strategiar ser det ut til at tiltakshavar har brukt for å nå fram med sine planar?
4.	Kva skjer med lokala til Kulturskulen i Oseana?
5.	Kva er samfunnsinteresser og kva er næringsinteresser?

Så mange som mogleg må oppmuntrast til å engasjera seg i våre saker med innlegg og liknande i media. Eit viktig tema for dette må vera den frustrasjonen, sinne og motløysa Hotellsaka har ført til. Ikkje på grunn av manglande informasjon, men like mykje på grunn av dei opplysningane/teikningane som Bjørnefjorden kommune, tiltakshavar, arkitekt og andre som greier ut saka, har lagt fram så langt. Vi tek det dei har presentert så langt på ramme alvor!

## Sak 10/25	 Anna
Vedtak: a)Styret vil invitera Ruben Lærk Olsen til neste styremøte for å diskutera korleis FMV si heimeside skal sjå ut, kva funksjonar den skal ha og korleis den skal administrerast slik at det ikkje vert for store kostnadar til dette. Ein vil også sjå på korleis vi kan nytta sosiale media i framtida til beste for foreininga sitt arbeid.
b) Laila og René startar opp arbeidet med opprusting av leikeplassen i Kolabakkane med ei ramme på kr 150 000. Målgruppa for plassen blir born frå 2 til 10 år.

Møtet tok til kl 18 og vart avslutta kl 20. Det var god stemning og alle møtte.

Knut Natvik (s)
skrivar
