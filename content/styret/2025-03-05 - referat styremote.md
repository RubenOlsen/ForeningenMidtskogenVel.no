+++
date = '2025-03-05'
showDate = '2025-03-05'
draft = false
title = 'Referat frå styremøte onsdag den 5. mars 2025'
showImage = false
+++

I tråd med møteplanen var det halde styremøte onsdag den 5. mars kl 18 hos Rene´ i Kolabakkene 5c. Alle møtte. I tillegg møtte Ruben Olsen under sak 18 til 20.


<!--more-->


## Sak 18/25	Godkjenning av referat frå siste styremøtet den 26. februar

Referatet vart godkjent

## Sak 19/25	Godkjenning av forslag til innlegg om kulturskulen

Vedtak: Styret godkjenner innlegget om kulturskulen som vart sendt ut til styret den 17. februar med dei endringane man vart einige om, mellom anna endring av overskriften og at ein fortel kor mange elever skulen har.  Ein setning om mindre pengar til kulturskulen i år vert tatt med. Innlegget vert send til Os og Fusaposten eller BT.

## Sak 20/25	Utkast til heimeside

Vedtak: Styret takkar Ruben for arbeidet så langt som er i tråd med det styret ynskjer. Laila vert hovudansvarleg for heimesida med Truda som «backup».

## Sak 21/25	Brev til Bjørnefjorden kommune om friområdet i Kolabakkene

Vedtak:  Styret godkjenner forslaget til brev til Bjørneforden kommune om kva rettar vi meiner vi har til friområdet. Dersom kommunen ikkje kjem oss i møte, ber vi om at advokat Chriss Bjorøy tar opp saken. Blir det naudsynt, stemner styret kommunen for retten for å få avgjersle i saka. Før styret tar avgjer i ei slik sak, vil saka bli lagt fram for medlemmene til drøfting.

## Sak 22/25	Forslag til avtale om kostnader til kampen mot hotellet

Vedtak: Styret godkjenner avtaleteksten om samarbeid og finansiering av kampen mot hotellet. Skal avtalen gjelda må minst 12 av dei huslydane som blir råka skrive under på avtalen. Huslyder som ikkje blir med på dette, men vil vera med på eit erstatningssøkmål om det vert aktuelt, må då betale inn ein sum for finansieringen av den første fasen  i ettertid.

## Sak 23/26	Orientering om arbeidet med å fornya leikeplassen

Vedtak:  Styret tar orienteringa til etterretning. Styret ber om at dei som gjer tilbod  på leikeapparat også lagar ein teikning av korleis leikeområdet vil bli.

## Sak 24/25	Møteplan for resten av våren

Vedtak: Dei neste styremøta blir 26.3 hos Truda og  23.4 hos Knut. Ein tek sikte på å halde eit medlemsmøte onsdag den 7.5  i Vognhallen. På  dette informerar ein om arbeidet så langt og legg fram forslag til budsjett for 2025. Det kan også vera aktuelt med mindre endringar i vedtektene slik som at det vært mogleg med støttemedlemskap. Styret tek stilling til dette på møtet sitt den 23.4.

## Sak 25/25 	Møte med ABO

Vedtak: FMV ber om eit formelt møte åleine  med ABO  og tiltakshavar  Os eiendomsselskap as. Styreleiar lager eit oppsett for ein protokoll til dette møtet.

I protokollen skal det tas med kven som var til stades, kven dei representerar,  kva det ble orientert om og kva synspunkt som vart presentert. For FMV er det særs viktig at konsekvensanalysene vert fullstendige og i tråd med heile rettleiaren til Mijøverndepartementet.

## Sak 26/25	Gjerdet på friområdet mot hovudvegen

Vedtak: FMV vender seg til både Bjørnefjorden kommune og Statens vegvesen for å be dei klåre kven av dei som har gjerdeplikta. Vi tilbyr oss samstudes om å sette opp nytt gjerde på dugnad der det er øydelagt for ein rimeleg godtgjering, til dømes kr 9 000. Forslaget til brev  til desse vart godkjent

## Sak 27/25	Anna

a)	Idegruppe for arbeidet mot «Høghotellet»

Vedtak: Styret er glad for at Kenneth Rastad og Kurt Olsen vil vera med og gje oss idear for arbeidet mot Høghotellet. Styreleiar inviterar dei til eit første møte og informerar ellers styret om dette møtet slik at dei kan vera med om det passar.

b)	Ny plen på ballplassen
Vedtak: René tek kontakt med eigedomsforvaltaren i Bjørnefjorden kommune for å få ein dato for når ny grasmatte skal vera på plass på ballbanen.

Møtet var slutt kl 19.40. Det var god stemning på møtet.

Os den 5.3.25                                             Knut Natvik (s)
skrivar	
