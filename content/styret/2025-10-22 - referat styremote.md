+++
date = '2025-10-22'
showDate = '2025-10-22'
draft = false
title = 'Referat frå styremøte onsdag 22. oktober 2025'
showImage = false
+++


Onsdag den 22. oktober kl 18.00  vart det halde styremøte hos Reneé i Kolabakkane 5c.
I tillegg til styret møtte Tove Tvedt Skarstein, Sven Lyssand og Gunhild Stien frå Steinneset til felles drøfting av sak 80/25. På møtet vart desse sakene handsama med slike vedtak:


<!--more-->


## Sak 79/25	Godkjenning av referat frå ekstra styremøte den  9. oktober 2025

Vedtak: Referatet vert godkjent


## Sak 80/25	Fellesmøte med aksjonsgruppa på Steinneset

Vedtak: Styret i FMV og representantane frå Steinneset er samde om å samarbeide tett i arbeidet med å få moderert byggeplanane som Krohnås prosjekt as står bak i Os sentrum.

Ein vil:

1.	Samarbeide om forslag til innlegg i den offentlege debatten om utbygginga på Osøyro, Steinneset og Mobergsneset. Ein vil vidare dela sine innlegg i media, ta i mot idear og  samkjøyra innlegg i media slik at dei støttar kvarande og vert godt fordelte i media i tida framover.

2.	Lage ein felles uttale om utviklinga i området. Styreleiar i FMV lagar eit utkast som så blir diskutert i og sydd saman til ei fellesuttale adressert til Bjørnefjorden kommune.

3.	Koordinera initiativ overfor dei politiske gruppene i Bjørnefjorden kommune.

4.	Be den juridiske hjelpa ein brukar om å samarbeida slik at argumenta drar i same retning – ned med høgda, betre tilpassing og mindre utnyttingsgrad av tomtegrunnen.

5.	Støtte til kvarandre med til dømes felles folkemøter, felles opptreden i politiske -og andre fora.


## Sak 81/25	Orientering om arbeidet med leikeplassen

Vedtak: Orienteringa vert tatt til etterretning. Styret takkar alle som har hjulpet til med å setta leikeplassen i stand så langt, for god hjelp.


## Sak 82/25	Orientering om arbeidet med heimesida

Vedtak: Styret ber Ruben om å fullføre heimesida så fort som råd slik at vi kan bruka denne til å legga ut våre idear og synspunkt gjennom denne kanalen også. I tillegg er det om å gjera å kunna laga opplegg som kan måla kva folk meiner om hotellplanane. Ruben får vide fullmaktar i dette arbeidet.


## Sak 83/25	Høyring om hotellplanane

Vedtak: Arbeidet med å laga ein god høyringsuttale om hotellplanene får høgste prioritet.
Det kan vera aktuelt å bruke advokat til dette. I den samanheng inviterer vi gruppa som finansierar motstandsarbeidet for å diskutera dette før ein eventuelt hyrer advokathjelp. Styreleiar tar på førehand kontakt med advokaten for å få eit anslag på kva slik hjelp vil kosta. Han tar også kontakt med Bjørnefjorden kommune for å få klåra av vidare gang i saka om hotellet, tidsfristar, formkrav, kvar uttalene skal sendast og liknande. I høyringsarbeidet legg ein opp til ein felles uttale frå FMV samstundes som alle vært bedne om å sende eigne uttaler som støter opp under denne.

## Sak 84/25	Sikring av friområdet i Kolabakkane for framtida.

framlegg til vedtak: Styreleiar lagar til neste styremøte eit forslag til ein høyringsuttale til rulleringa av arealplanene for Bjørnefjorden kommune. Uttale skal vera med på å sikra friområdet for framtida.

## Sak 85/25	Godkjenning utbetaling rekning frå advokaten vår

Vedtak: Styret godkjenner at siste delen av rekninga frå advokat Chriss Bjorøy, til saman kr 11750 utan moms, med moms kr 14687,50, kan belastast hotellkontoen. Ein tar opp spørsmålet om resten kan betalast over hotellkontoen på komande møte i hotellgruppa.

Møtet starta kl 18.00 og var ferdig kl 19.40. Alle møtte og alle vedtak var samrøystes. Representantane frå Steinneset gjekk kl 19.20 etter at sak 80 var handsama.
Det var god servering og stemning på møtet.


Os den 20. oktober 2025		Knut Natvik (s)
skrivar	
